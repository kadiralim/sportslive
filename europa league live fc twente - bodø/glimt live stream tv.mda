Vanavond is het zover. Dan neemt FC Twente het in de play-offs van de Europa League op tegen het Noorse Bodo/Glimt. De ploeg van Joseph Oosting hoopt in een kolkende Grolsch Veste een goede uitgangspositie te veroveren richting de return volgende week in Bodo. De Noren staat te boek als een taaie tegenstander met flink wat Europese ervaring. Echter zitten ze nog in de voorbereiding op het nieuwe seizoen. Wie trekt er vanavond aan het langste eind? Volg hier alle ontwikkelingen rondom de Europese clash tussen FC Twente en Bodo/Glimt.

Voor de fans die niet aanwezig zijn in het stadion, wordt de wedstrijd live uitgezonden op ZiggoSports. Heb je geen Ziggo? Niet getreurd. De wedstrijd is voor iedereen gratis te bekijken via de Ziggo GO app. Een registratie is niet meer nodig. Praat hieronder in de comments met je mede-supporters mee over de wedstrijd en alles rondom dit belangrijke Europese duel.

Opstelling FC Twente:
Unnerstall, Van Rooij, Hilgers, Lagerbielke, Kuipers, Sadílek, Vlap, Steijn, Rots, Ltaief en Van Wolfswinkel

Liveblog
Loading...
 vandaag om 19:51
De elf van FC Twente

 vandaag om 19:46
Opstelling van de tegenstander

 vandaag om 18:48
Tick tock....

 vandaag om 17:05
Noorse clubs liggen FC Twente
FC Twente heeft in het verleden goede resultaten gehaald tegen Noorse clubs. Drie keer eerder trof FC Twente een Noorse tegenstander in Europees verband. De eerste keer was in het seizoen 1977-1978. Toen werden de Tukkers gekoppeld aan Brann Bergen. FC Twente won beide wedstrijden: thuis met 2-0 en uit met 1-2. In het seizoen 1997-1998 trof FC Twente Lillestrom SK. Thuis werd met 0-1 verloren, maar uit werd het 1-2 door een strafschop van Jan van Halst in de slotminuut van de wedstrijd. FC Twente ging door op basis van meer uitdoelpunten. Het seizoen erop, 1998-1999, trof FC Twente opnieuw een Noorse club. Kongsvinger IL was de tegenstander in de Intertoto cup. Thuis won FC Twente met 2-0 en uit werd het 0-0. Gaat FC Twente ook Bodo/Glimt aan dit rijtje toevoegen? De club kan vanavond alvast een goede basis leggen.  

 vandaag om 15:59
Vier spelers op scherp
Max Bruns, Michel Vlap, Ricky van Wolfswinkel en Daan Rots staan allemaal op scherp. Bij een gele kaart mist diegene de belangrijke return in Noorwegen. 

 vandaag om 15:53
De scheidsrechter heeft een reputatie
De UEFA heeft Sebastian Gishamer aangesteld als de scheidsrechter voor de Europa League-wedstrijd FC Twente - Bodo/Glimt. De 36-jarige Oostenrijker heeft de nodige ervaring en heeft inmiddels 19 Europese wedstrijden achter zijn naam staan. Wat opvalt aan de statistieken van Gishamer is dat hij opvallend veel rode kaarten trekt tijdens de Europese wedstrijden. In zijn 98 wedstrijden in de Oostenrijkse Bundesliga gaf hij 18 keer rood, afgerond gemiddeld één rode kaart per 5,4 wedstrijden. In zijn 19 Europese wedstrijden trok hij zeven keer de rode kaart. Dat is een gemiddelde van één rode kaart per 2,7 wedstrijden.
